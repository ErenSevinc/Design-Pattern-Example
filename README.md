# Design Patterns
Bilgisayar bilimlerinin geçmişi çok önceye dayansada yazılım mühendisliğinin gelişim süreci bundan yaklaşık 20–25 sene öncesine dayanmakta. Design Patterns kavramı da yaklaşık 25 sene öncesinde ortaya atılmış. Gang of Four (GOF) olarak bilinen Erich Gamma, Richard Helm, Ralph Johnson and John Vlissides, Design Patterns — Elements of Reusable Object-Oriented Software adında kitap yayınlamışlar ve ilk kez yazılım alanında tasarım kalıpları kavramını ortaya atmışlar.

# Design Pattern Nedir?
Tasarım kalıpları, yazılım geliştiricilerin yazılım geliştirme sırasında karşılaştıkları genel sorunların çözümüdür.

Bu çözümler, uzun bir süre boyunca sayısız yazılım geliştirici tarafından deneme yanılma yoluyla elde edilmiştir. Daha sonra belli problemler için buldukları optimum çözümlere isimler vermişlerdir. GOF, kitaplarında da 23 adet Design Patterns’i konu almıştır. Ancak günümüzde bundan çok daha fazlası vardır. Ayrıca bu konuyu belli bir kalıba oturtmak doğru olmaz. Siz de projenizi geliştirirken kendi tasarım kalıbınızı oluşturabilir ve kendi çözümünüzü bulabilirsiniz. Ancak tasarım kalıplarının amacı tekerleği baştan icat etmemek olduğu için, var olan çözümleri bilip uygun olan yerde kullanmak sizin için en doğrusu olacaktır. Probleme göre uygun tasarım kalıbını uygulamakta size kalmakta.

Desing Pattern Ne Değildir?
- Tasarım kalıpları bir algoritma ya da kod değildir. Ayrıca belli dile özgü değildir, dilden bağımsızdır.

- Genellikle nesneler arası ilişkileri UML diyagramları ile gösteririz, bu sayede yazılımcılar arasında ortak bir iletişim dili oluşmuş olur. Belli bir tasarımı istediğiniz dille yazdığınız bir projeye kolaylıyla uygulayabilirsiniz.

## Design Pattern Çeşitleri
Creational Patterns (Yaratımsal Kalıplar): Bu tasarım deseni nesneleri doğrudan new operatörü kullanarak oluşturmak yerine nesne oluşturma mantığını gizleyerek sınıflardan nesne oluşturmaya alternatif çözümler sunar. Bu program akışında hangi nesneye ihtiyaç varsa onu oluşturmada esneklik ve kolaylık sağlar.

Structural Patterns (Yapısal Kalıplar): Bu tasarım deseni nesneler arasındaki ilişkinin yapısını düzenlemek için çözümler sunar.

Behavioral Patterns (Davranışsal Kalıplar): Bu tasarım deseni çalışma zamanında nesneler arasındaki davranışlar için çözümler sunar.

### Kaynaklar
- https://tugrulbayrak.medium.com/design-patterns-tasarim-kaliplari-3da2018eb9c5
- https://medium.com/i%CC%87yi-programlama/facade-ya-da-fa%C3%A7ade-design-pattern-nedi%CC%87r-ne-zaman-kullanilir-2c94f8d4a035
- https://medium.com/@yasinmemic/prototype-design-pattern-nedir-37dc82983bef
- https://medium.com/t%C3%BCrkiye/observer-g%C3%B6zlemci-pattern-16cbe6d4bfbe
- https://medium.com/@yasinmemic/observer-design-pattern-41162726f899
- https://metinalniacik.medium.com/adapter-design-pattern-tasar%C4%B1m-%C3%B6r%C3%BCnt%C3%BCs%C3%BC-3469833059d9
- https://medium.com/@yasinmemic/strategy-design-pattern-nedir-6bd03d935ad9
- https://medium.com/bili%C5%9Fim-hareketi/factory-fabrika-pattern-c14baca707be
- https://medium.com/@yasinmemic/abstract-factory-design-pattern-d142de6a883c
- https://medium.com/bili%C5%9Fim-hareketi/factory-fabrika-pattern-c14baca707be
